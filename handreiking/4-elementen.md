#Metadata elementen

##Titel van de bron

Titel van de bron is de naam van de dataset, ook wel titel van de dataset genoemd. Dit is niet de technische naam van de dataset.
Het doel van dit element is de dataset voldoende te identificeren voor de gebruiker. Een meer uitgebreide omschrijving van de dataset kan gegeven worden in een ander veld, namelijk 'samenvatting'. Wanneer er verschillende versies van een bestand in de meta-informatie opgenomen moeten worden, is het aan te raden om de verschillende versienummers op een gelijke wijze in de dataset naam te verwerken. Aanbevolen schrijfwijze voor dit element is:

(projectkenmerk) onderwerp (locatiekenmerk) (jaar) (versie) 
Hierbij zijn de onderdelen tussen haakjes niet verplicht, de andere wel.

Voorbeelden:
1. De nieuwe kaart van Nederland
2. Digitaal Geologisch Model - Formatie van Kreftenheye onder de Eem 
3. Nationaal Wegen Bestand Wegen 
4. GCN concentratie Stikstofdioxide (NO2) 2020 